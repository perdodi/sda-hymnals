<?xml version="1.0" encoding="utf-8"?>
<book>
<chapter name="1. Imnul prieteniei - IMNUL AMiCUS" music="0" image="0">
1. Neîncetat vestea cea bună Conjugă verbul "a iubi", Ea ne-a adus iar împreună Să-nfiripăm prietenii!
Refren: Vrei să rămâi cu Dumnezeu Să fim şi prieteni şi colegi?! Pe tine, AMiCUS, zâmbetul meu Azi te invită să alegi!
2. De ai greşit, vine mustrare Când ai prieten credincios, Nu te-n trista, rana ce doare Te va întoarce la Hristos!
3. Când în curând Cel fără vină Ne va aduce bune veşti, Vom saluta, sus, în lumină, Pe nor prietenii cereşti!</chapter><chapter name="2. Te cheamă Amicus" music="0" image="0">1. Am strâns din ochii lor Senin prea plin de caldă zi, Iar zâmbetul ce-l port E semn că mi-au ştiut zâmbi.
Refren: Isus te cheamă simplu Prieten să ne fii, De vrei să vii în veşnicii, AMiCUS vei trăi.
2. Când sufletul ţi-e trist Şi seara singur te-a aflat, Fă doar un pas spre vis, Spre Cel ce-atât te-a aşteptat.
3. În gândul strâns legat Am început din nou să sper, Prin mâna lor mi-a dat Curaj să mă agăţ de cer.</chapter><chapter name="3. Mi-e inima plină de slavă" music="0" image="0">1.  Mi-e inima plină de slavă, Sunt vasul în palme-Ţi turnat, În dragostea Ta neschimbată Am fost, zi şi noapte, purtat. Refren: Când nu ştiu cine voi fi, Când gânduri triste şoptesc, Mi-ajunge, Isus, că le ştii… În pace, la Tine privesc.
2. Mi-ai dat, bun Isuse, prin rugă Prieteni, slujirea să ştiu, Iubirea lor poate s-aducă Speranţa cât nu e târziu.
3. Mi-e gândul cuprins de-amintire, Adesea mă cheamă `napoi... Dar ştiu că-n cer poate să-nvie AMiCUS, povestea cu noi!</chapter><chapter name="4. Adorare" music="0" image="0">1. Plin de tăcere povara iubirii simt, Fiul Tău Sfânt pentru mine-a murit, Al cerului cântec o clipă a înlemnit, Până la capăt, Isus m-a iubit!
2. Glasul Tău bun, al Tău zâmbet din alt tărâm Pe cruce, stins, ca nicicând mi-au vorbit. Crud adevăr prin durere mi-ai mijlocit: Tot ce-mi poţi da, eu prin vină fărâm.
3. Plin de tăcere povara iubirii simt Fiul Tău viaţa dând, m-a biruit, Al cerului cântec în slavă a izbucnit: Până la capăt, Isus m-ai iubit. Cu Tine în veci! Amin!</chapter><chapter name="5. Dorul Tatălui" music="0" image="0">1. În mâna Ta mă vreau purtat Ascuns de Duhul Tău curat Să port în fapte un nume bun, S-avem vecia de pe-acum.2. În jertfa Ta m-ascund umil, Mă pierd în har, iertat deplin, Cuprins de slavă azi mă închin Să naşti din mine nou copil.
3. În grija Ta de Dumnezeu În gândul bun de-a mă salva Simt că Ţi-e dor să mă ai mereu, Să faci din ceruri casa mea.</chapter><chapter name="6. Creşte în tine vecia" music="0" image="0">Refren: Creşte în tine vecia, Simte cum timpul te uită, Eşti fiu de Domn Nesfârşit... El vrea să fii fericit!
1.  Dar să nu uiţi că-n moarte S-a scris a Ta viaţă… Isus a plâns pentru a şti Că tu poţi astăzi zâmbi!
Refren: Creşte în tine vecia, Simte cum timpul te uită, Eşti fiu de Domn Nesfârşit... El vrea să fii fericit!2. Dar să nu uiţi privirea, Acelui fără frate, E visul Celui jertfit: Iubeşte cum eşti iubit!</chapter><chapter name="7. Frumosul Sfânt" music="0" image="0">1. Am spus tăcerii să stea în umbră, Freamătă-n suflet un vesel cânt, Am dat iubirii liber să prindă Dinspre vecie orice bun gând.
Refren: Fără de teamă, prin vorbă caldă, Traducem cerul pentru pământ. Fără de pată, plină de jertfă, Viaţa ne poartă frumosul sfânt.2. Am scos culoare din negre zile, Am pus lumină în ochii stinşi. Creăm din fapte demnă iubire, Artişti sunt cei spre bine deschişi.3. Mâna se joacă în praf de lume, Poartă în gesturi har nesfârşit, A Sa putere mereu va spune, Cum Domnul vieţii ne-a mântuit. </chapter><chapter name="8. Cânt către cer (A)" music="0" image="0">1. Azi vedem şi ştim în parte Dor, chemări fără răspuns... Dar curând ne va da dreptate Glasul clar al lui Isus.
Refren: Către cer se-nalţă cântul: Slavă-n veci lui Dumnezeu! Plin de dor s-a strâns pământul Să-şi primească Domnul Său...
2. Chiar de noaptea ne aşteaptă Să ne stingă orice zi, Pasul greu spre zări ne-ndreaptă, El  Lumină ne va fi!
3. Pregătim vuiet de mărire, Vine Tatăl prea curând! Într-un glas întreaga fire Să-I dea laudă strigând…</chapter><chapter name="9. Cânt către cer (B)" music="0" image="0">Refren: Către cer se-nalţă cântul: Slavă-n veci lui Dumnezeu! Plin de dor s-a strâns pământul Să-şi primească Domnul Său…
1. Chiar de noaptea ne aşteaptă Să ne stingă orice zi, Pasul greu spre zări ne-ndreaptă, El Lumină ne va fi!
Refren: Către cer se-nalţă cântul: Slavă-n veci lui Dumnezeu! Plin de dor s-a strâns pământul Să-şi primească Domnul Său…
2. Azi vedem şi ştim în parte, Dor, chemări fără răspuns… Dar curând ne va da dreptate Glasul clar al lui Isus.
3. Am ales, de mult, păcatul, L-am trădat pe Cel prea Bun, Casa noastră era înaltul, Dar ne e prea sus acum…
4. Pentru noi a murit pe cruce, Fiu de Om şi Dumnezeu, Jertfa Lui în darn e-aduce Şansa de-a gândi semeţ din nou!
5. Pregătim vuiet de mărire, Vine Tatăl prea curând! Într-un glas întreaga fire Să-I dea laudă strigând…
Refren: Către Tine suie cântul: Slavă-n veci, sfânt Dumnezeu! Plini de dor, lăsăm pământul, Să primim în inimi cerul Tău! Să primim în inimi cerul Tău!</chapter><chapter name="10. Un cântec de speranță" music="0" image="0"> 1. Doamne, vezi-ne frăţia pe oriunde am fi, Pune-n inimi armonia să se simtă bucuria printre ai tăi copii.Refren: Orişicât am fi departe, Doamne, Tu ne-aduni curând Pentru-a nu ne mai desparte, Nimeni şi nici când! Nimeni şi nici când!2. Ne-ai răscumpărat cu sânge sus pe Golgota, Vezi poporul Tău ce plânge, risipirea lui o strânge în iubirea Ta.
3. Doamne auzi-ne strigarea pe când toate pier, Împlineşte aşteptarea şi vesteşte adunarea lângă Tine-n cer.</chapter>
<chapter name="11. Conduși de El" music="0" image="0"> 1. Domnu mă conduce, de cine să mă tem? Domnul e aici când Îl chem. Sunt copilul Său, mă încred în mila Sa, Pentru El voi cânta: Aleluia! Sunt copilul Său, mă încred în mila Sa, Pentru El voi cânta: Aleluia!
2. Domnul mă conduce, El ştie drumul meu, Domnul mă ajută la greu. Vesel voi lucra, Îl voi binecuvânta Şi mai mult voi cânta: Aleluia! Vesel voi lucra, Îl voi binecuvânta Şi mai mult voi cânta: Aleluia!
3. Domnul mă conduce, mă scapă din necaz, Domnul e Prieten viteaz. Ştiu că-L voi vedea, în cetate voi intra Şi în veci voi cânta: Aleluia! Ştiu că-L voi vedea, în cetate voi intra Şi în veci voi cânta: Aleluia!</chapter><chapter name="12. Domn este Unul, singur Dumnezeu" music="0" image="0"> Refren: Domn este Unul, singur Dumnezeu Rege al lumii, Împărat mereu. Cel ce n-are hotar, S-antrupat prin har, Om, Dumnezeu, Isus, al meu!
1. Vocea Lui ştie şopti, Glasul veşnic mântui, Slava Lui va izbucni Când va veni!
Refren: Domn este Unul, singur Dumnezeu Rege al lumii, Împărat mereu. Cel ce n-are hotar, S-antrupat prin har, Om, Dumnezeu, Isus, al meu!
2. Se aude sfânta zi, Pacea o putem privi... Fericirea s-a trezit, El a venit!</chapter><chapter name="13. Cuvânt divin" music="0" image="0"> 1. Cuvânt divin al lui Hristos Îl port în suflet bucuros Şi orişicine-L va primi, În lupta grea va birui.
2. Cuvânt divin al lui Hristos, Tu eşti tezaur preţios! În dulce pace vor umbla Acei ce merg pe calea Ta.
3. Cuvânt divin al lui Hristos, Eşti farul nostru luminos, Din întuneric de păcat În veşnicii ne-ai ridicat.</chapter><chapter name="14. Ruga Speranței" music="0" image="0"> 1. Dacă porţi al vinei chin singur, neştiut, Dacă n-ai curaj să crezi în noul început…
Refren: Cu mâna-I tare, de slavă plin, Stăpân peste gânduri, te poartă senin Prin lupta crucii, cald sânge nins, Ucis de iubire, Isus a învins! Prin palma-I străpunsă, sfânt cer ai atins.
2. Dacă vrei să vadă toţi ceru-n ochii tăi, Dacă fapte ştii să scrii din suflet vii văpăi…
3. Dacă-n lume s-au pierdut unele culori, Roagă-L pe Isus să-ţi dea tot visul înapoi…</chapter><chapter name="15. Dor de casă" music="0" image="0"> 1.Vreau să mă-ntorc azi acasă, Casa iubirii de sus... Dorul pe inim’apasă, Vreau să’ntânlesc pe Isus!
2. Domnul e gata să vină, Inima-mi cântă de dor. Vreau să mă-ntorc azi acasă, Sunt pe pământ călător!
3. Cerul e plin de lumină, Mult prea frumos şi curat, Domnul e gata să vină, Încă-i puţin de-aşteptat!
4. Vreau să mă-ntorc azi acasă, Inima-i plină de dor... Liber de tot ce m-apasă Vreau către ceruri să zbor!</chapter><chapter name="16. Isus e salvarea mea" music="0" image="0"> 1. De-ar fi pe cel mai drag sub zări Din cântece s-ascult, Minunea crucii lui Isus Mi-ar place-aşa de mult!
Refren: Isus e salvarea mea! Isus este salvarea mea! Din iubirea Lui sunt răscumpărat Şi-aştept cerul minunat!
2. De-ar fi să urce paşii mei ‘Nălţimi de Osana, Mi-ar place drumul crucii Lui, Suind spre Golgota!
3. De-ar fi cununa să-mi aleg Mai plină de lumini, Pe fruntea mea aş vrea să pun Cununa Lui de spini...</chapter><chapter name="17. Stăm lângă Tine" music="0" image="0"> 1. Stăm lângă Tine cu inima toată, Vrem soli ai Tăi către lume să fim, Să fim lumină, curaţi, fără pată, Doar pentru Tine vrem să trăim.
Refren: Dă-ne har şi dă-ne putere,   (Doamne, dă-ne har şi dă-ne putere,) Dă-ne glas şi cântec voios,   (Doamne, dă-ne glas acum şi cântec voios,) Pentru o lume pierdută-n durere, Noi vrem să fim un drum luminos.
2. În astă lume mereu însetată, Cuvântul vieţii vestim ne-ncetat, Prin El în inimi sădi-vom speranţă, Va fi din cer izvor nesecat.
3. Spiritul Sfânt ne trimite Părinte, Ploaie de har să inunde al Tău câmp, Roade bogate, o holdă fierbinte Te-aşteaptă să revii în curând.</chapter><chapter name="18. Să schimbăm viitorul" music="0" image="0"> 1. Privim cu toţi sper-un mare viitor De Dumnezeu promis, Avem în suflet cântece de dor Şi vis de Paradis!
Refren: Viitorul suntem noi, Tineri simpli, nu eroi, Dar cu inimile noi De Isus ne ancorăm, În credinţă ne-avântăm Viitorul să-l schimbăm!2. La tot ce Domnul nostru-a pregătit La aşa un viitor, Suntem chiar noi unelte de zidit Şi nu doar spectatori!
3. Nu poate fi un viitor mai bun Cu oameni tot mai răi, Doar Domnul face-o lume de minuni, Schimbându-ne pe noi!</chapter><chapter name="19. Bate clipa" music="0" image="0"> 1. Stă potopul de îngeri în zare, Stă Hristos pregătit de sfârşit, Numai oamenii dorm, nepăsare, Ori se sting sub tristeţi de granit.
Refren: Bate clipa spre zori de vecie, Trâmbiţi sună chemări peste noi, Este vremea să fim bucurie Şi să strângem comori din noroi.
2. Dumnezeu se apleacă spre mine, Vrea să-mi spună că are un loc Unde eu pot sluji cel mai bine, Dacă viaţa nu-mi stă sub obroc.
3. Stăm în prag de lumină cerească, Rostul meu şi al tău este clar, Este vremea, în inimi să crească Bucuria slujirii în dar.</chapter><chapter name="20. Nu pot să nu Te cânt" music="0" image="0"> 1.Vremea se-ascunde-ncet în inima mea, Gândul, hoinar grăbit, nu poate să stea, Dar clipa nimic n-ar fi Cu Domnul de n-aş păşi, Viaţa e partea mea, Isus mi-o va da!2. Lumii fără de dor, tărâm prea pustiu, Cald amănunt de cer, prieten să fiu. Un zâmbet să port n-aş şti De Tatăl nu m-ar privi, Am dimineaţa mea... În dragostea Sa.
3. Nu pot să nu Te cânt, iubit Dumnezeu, Soare ai plăsmuit să râdă mereu. Din glorie zăboveşti, Cu mine vrei să vorbeşti, Când spui Tu ruga mea E pace în ea.</chapter><chapter name="21. La crucea Ta" music="0" image="0"> 1. La crucea Ta, Isuse, am aflat Cât de frumoasă e dragostea!... Aici vom sta o-ntreagă veşnicie, Din Casa Ta nicicând nu vom pleca!
2. Oriunde ar fi privirea să-ţi îndrepţi, Toate-s zadarnice frământări... Veniţi la El cât uşa nu se-nchide, Veniţi la El din cele patru zări!
3. Revarsă Doamne-al vieţii Duh Preasfânt, Numele Tău veşnic să-L slăvim, Iubirea Ta ce n-are-asemănare, E tot ce ne ajunge să trăim!</chapter><chapter name="22. Să fie Domnul pavăza ta" music="0" image="0"> 1. Să fie Domnul pavăza ta! Să te păzească în calea grea! Îngerii Săi cei buni Te poarte prin minuni, Să-ţi dea tot ce-ţi doreşte inima...2. Domnul să-ţi fie aproape oricând, Să-ţi dea credinţă şi Spirit Sfânt! Cu El, biruitor, În stâlp de foc sau nor, Să treci pustia spre un nou pământ!
3. Să te păzească Numele Său, El să te scape de orice rău! La biruinţa ta Steagul vom flutura, Căci mare este-al nostru Dumnezeu!</chapter><chapter name="23. Domnul mă va iubi" music="0" image="0"> 1. Domnul mă va iubi-n veşnicie, El Şi-a dat viaţa, viaţă să-mi fie, Nu mă despart de Domnul meu, Chiar dacă drumu-i greu.
Refren: De-acum al lui Isus sunt, Iar El al meu va fi, Nu numai pe acest pământ, Dar şi în veşnicii!2. Când am strigat pierdut în păcate, El mi-a curmat durerile toate Şi mântuirea-n dar mi-a adus, El, bunul meu Isus.
3. Inima mea voioasă tresaltă, Liber m-avânt spre ţinta înaltă, Spre fericirea făr’ de sfârşit Cu Domnul meu iubit.</chapter><chapter name="24. Culorile Mântuirii" music="0" image="0"> 1. Am aşteptat, dar ne e mult prea dor Şi-am aşezat un curcubeu în nor Să nască-n noi un tânăr legământ, Să-mplinească iar un jurământ. Un roşu zbor în inimi am aprins, Albastru cer din stele am desprins, Un alb curat pe cruce sângerat, Azi răscumpăraţi Prin El am fost iertaţi. 
Refren: Culoarea Sa (culoarea mea) E dragostea, (e vina grea), El sa jertfit (eu am primit) Căci m-a iubit. Prin crucea Sa Isus a biruit, Preţul a plătit căci m-a iubit. (iubit) Culoarea Sa (culoarea mea) E dragostea, (e vina grea), El S-a jertfit (eu am primit) Căci m-a iubit. Eu voi cânta Mărire, Osana De iubirea Sa Aleluia!
2. Mai vrem un timp de rugă şi vegheat, Vrem un Model în totul de urmat. Am aşteptat, dar ne e mult prea dor Să se nască-n noi Mântuitor. Un galben viu a iesle şi-a târziu, Un verde blând a primăvară-n gând, Un alb curat pe cruce sângerat, Azi răscumpăraţi Prin El am fost iertaţi.
3. Am aşteptat dar ne e prea mult dor, Şi-am colorat frumosul nostru zbor, Mai vrem un ceas să spunem bun rămas, Bun rămas pământ cu vină-n gând. Eşti mult prea greu să porţi un curcubeu, Ești cenuşiu de-atâta "prea târziu", Speranţa e doar în jertfa Sa, E în albul clar, Al ispăşirii dar.</chapter><chapter name="25. Peregrini către țara de sus" music="0" image="0"> 1. Auzit-am de Ţara de sus, Unde nu-s suferinţi, nici păcat Şi de-atunci un dor tainic m-a cuprins, De-a vedea acel loc minunat.2. Azi mă simt peregrin pe-acest pământ Şi de trudă ades cad răpus, Dar zăresc prin credinţă acel cămin Fericit pregătit de Isus.
3. Armonii se răsfrâng în infinit De la tronul iubirii de sus, Visul drag de-nfrățire-i împlinit, Pentru veci Domnul păcii Isus.</chapter><chapter name="26. La un pas de cer" music="0" image="0"> 1.  Vine cerul pe pământ Slava dragostei cântând, Fiu divin, al lumii Domn Poartă simplu chip de om... S-a`ntrupat de dragul meu, A purtat păcatu-mi greu, Să trăiesc prin har mereu. Astăzi când în rugă-L chem, Aşteptând al păcii semn… Ştiu c-al lumii Dumnezeu, A trăit în trupul meu Să-mi dea har pentru mereu.2. Către cerul nesfârşit Suie dor de mântuit, Tată bun din început, Te privesc în vis de mult… Izgonit din cald cămin, Adormit în trist suspin, Chipul Tău îmi e alin. Când trudit de-al vremii frig, Gândul pot doar să mi-l strig... Simt puternic Dumnezeu, Liniştind, prin chipul Său, Un copil pentru mereu.</chapter><chapter name="27. Spuneţi în lume" music="0" image="0"> 1. Spuneţi în lume printre popoare, spuneţi orişicui, Noaptea dispare, Domnul apare în maiestatea Lui!Refren: Da, vine Domnul slavei, vrednic Mielul Cel jertfit, Haideţi cu Osanale şi cu bun venit!2. Veşti de războaie nu ne-nspăimântă, nici ameninţări, Semne în astre, multe dezastre, sunt doar avertizări!
3. Voi credincioşi, priviţi către ceruri, glorie Lui cântaţi, Ce răsplătire, ce fericire pe voi ce-L aşteptaţi!</chapter><chapter name="28. De aş încerca" music="0" image="0"> 1. De aş încerca Prin puterea mea păcatul să-l alung, Tot pe genunchi ajung. De pe genunchi El mă va ridica, (va ridica) Din ochii mei va şterge lacrima, Se va uita (Se va uita) La rana mea Şi o va vindeca.2. Va veni o zi Când voi regăsi în suflet pacea Sa, Spre străluciri de stea. De pe genunchi El mă va ridica, (va ridica) Din ochii mei va şterge lacrima, Se va uita (Se va uita) La rana mea Şi o va vindeca.
3. Chiar când sunt pierdut, Chiar când sunt căzut pe margini de abis, Căci cerul mi-a deschis. De pe genunchi El mă va ridica, (va ridica) Din ochii mei va şterge lacrima, Se va uita (Se va uita)  La rana mea Şi o va vindeca.</chapter><chapter name="29. Nu uita să-mi zâmbești" music="0" image="0"> 1. Dacă astăzi eşti aici, Nu uita să îmi zâmbeşti, Privirea să îţi ridici, Să mă găseşti, Să mă găseşti! Azi eşti aici, să îmi zâmbeşti, O privire Aici! Aici!
Refren: Unde eşti? Să-mi zâmeşti! Să-mi spui din iubire: "Sunt aici. Aici!" "Sunt aici. Aici!" Să-mi spui din iubire.
2. Dacă ieri te-ai rătăcit Într-un pas îngândurat, Fiindcă astăzi ai zâmbit, Nu te-am uitat, Nu te-am uitat! Te-ai rătacit, Nu te-am uitat, Nu te-am uitat Nicicând Nicicând</chapter><chapter name="30. Prieteni din prieten" music="0" image="0"> 1. Noaptea grabnic pleacă Dus e tot ce-a fost, Sori vin să se-ntreacă, Gândul are rost. Vrem s-avem lumină, Zi de cer să ştim… Inimi se-nsenină, În Isus să fim!
2. Mâini unite-n rugă Timp nemăsurat Zâmbet să ne-ajungă El ne-a arătat. Vrem din nou puterea, Dorul să ni-l ştim, Strâns uniţi în vrerea Ca Isus să fim.
3. Cu Isus alături Nu ne vom opri, Pe aceleaşi drumuri Alţii vor veni, Vrem să afle zarea Ştim să dăruim! /Întrupând iubirea Către cer pornim!/</chapter><chapter name="31. Să n-ai teamă" music="0" image="0"> 1. Tu, popor ales de Domnul, Nu-ţi fă griji pentru mâine, Că şi astăzi, ca-n pustie, El se va-ngriji de tine.
Refren: Să n-ai teamă niciodată, El te duce-n carul Său, Ca să vezi cât eşti de tare Când rămâi cu Dumnezeu.
2. E prezent şi când ţi-e sete, Îţi dă apă chiar din stâncă, Şi să ştii că toate-ascultă Necurmat a Sa poruncă.
3. El te-a dus chiar şi prin mare, Prin minunea ce-o ştii bine, Ca să vezi că Domnul Slavei Nu te lasă de ruşine.
4. El îţi pune înainte Stâlp de foc să lumineze, Ca să vadă fiecare, Calea dreapta s-o păstreze.</chapter><chapter name="32. Cântec pentru apus" music="0" image="0"> 1. Se înserează peste zări, E tainic ceas de asfinţit. Din ceruri astăzi am primit Noian de binecuvântări, Atâtea sfinte îndurări.
2. Adie lin al serii vânt, Ne-atinge al veciei dor, Sabatul dat de Creator Ne-a fost popas frumos şi sfânt, Altar de rugă şi de cânt.3. Îţi mulțumim, Părinte Sfânt, Ne-ai dăruit Cuvântul viu, Ne-ai pus o masă în pustiu, Din pâinea vieţii Tu ne-ai frânt, Ne-ai pus în inimă un cânt.
4. Rămâi, rămâi cu-ai Tăi copii, Isuse, Te rugăm acum, Să vii cu noi pe-al vieţii drum, Un stâlp de nor şi foc ne fii Şi ne condu spre veşnicii. </chapter><chapter name="33. Cald colind" music="0" image="0"> 1. Din viscol de durere azi se cerne cald Cuvânt, Din frig şi crudă uitare, se urzeşte legământ.
Refren: Fără slavă, fără-nchinare se naşte bun Dumnezeu, Într-o iesle pierdută-n zare am primit drum spre mereu.
2. Prin lumină slabă de staul, drag de om a răzbătut, Fără pată, plin de har cerul, printr-un prunc noi l-am ştiut.</chapter><chapter name="34. Rămân Amicus" music="0" image="0"> 1. Aş vrea să-Ţi vorbesc zi şi noapte, Să-Ţi spun tot ce-n suflet am strâns, Uitat fie plânsul departe, Să râdă al inimii râs!
Refren: Când nu văd cine voi fi, Când „mâine-mi" pare stăpân, Mi-ajunge, Isus, să mă ştii! În pace AMiCUS rămân.
2. Mi-ai dat, bun Isuse, prin rugă, Prieteni slujind să Te cânt, Iubirea Ta poate să-aducă Al cerului vis pe pământ.
3. Mi-e dor înapoi să Te caut, Mi-s prea dragi aici oameni buni... Te am mai frumos şi Te laud Că poţi pentru veci să ne-aduni!</chapter><chapter name="35. We are marching" music="0" image="0"> 1. /Siya hamb` ekukhanyen` kwenkhos` Siya hamb` ekukhanyen` kwenkhos` / /Siya hamba, hamba,  Siya hamba, hamba Siya hamb` ekukhanyen` kwenkhos` /
2. / We are marching in the light of God,  We are marching in the light of God./  / We are marching, marching,  We are marching, marching,  We are marching in the light of God./</chapter><chapter name="36. La hotar de veșnicii / Abba Father, let me be" music="0" image="0">  1. La hotar de veșnicii Tatăl stinge dor, Pașii mei de-ar auzi Freamătul de zor.Refren: El mă cheamă ne-ncetat, Sună caldă vocea Lui... Te aștept, fiu de-Mpărat, Fiu al Tatălui!
2. Dorul meu de-acasă iar Frânge inima, Ca un cânt prin văi de jar, Cerne drum de stea.
3. Azi mai ninge, Tatăl meu, Clopot nedecis, Vremea strânge zbor mereu Către Paradis.
4. Abba Father, let me be Yours alone! May my will forever Ever more Your own.
Refren: Never let my heart grow cold, Never let me, never let me go, Abba Father, let me be Yours and Yours!
</chapter></book>