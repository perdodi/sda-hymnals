<?xml version="1.0" encoding="utf-8"?><book><chapter name="1. Rugă" music="0" image="0">1.Doamne, pacea Ta, tronul iubirii aşează Peste viaţa mea fie lumina Ta. Şoapta rugii teama alungă, Poartă-mă-n inima Ta, Peste viaţa mea fie lumina Ta!
2. Tainic, liniştea, munţii de furtună oprească, Numai vocea Ta fie plăcerea mea. Peste neguri cerul să crească, Să fiu în beznă o stea, Numai vocea Ta fie plăcerea mea.</chapter><chapter name="2. Iată-mă, Trimite-mă!" music="0" image="0">1. Iubirea lui Hristos ne-a adunat Şi ne-a trimis în sfânta cruciadă, La cei pierduţi în valuri de păcat, La cei ce au uitat, de mult, să creadă!
Refren: Iată-mă, Trimite-mă, Sunt gata în fiecare clipă! Din zori mă voi scula să-mi caut fraţii, Cu Biblia în mâna mea, Iar eu în mâna Ta!
2. Vom căuta în parcuri, pe maidan, Pe străzile oraşelor şi-n jungle, Străbate-vom orice meridian Pe unde doar iubirea vrea să umble!
3. Vom căuta pe fraţii noştri azi, În orice neam şi-n marile Biserici, Şi-i vom salva răbdând orice necaz, De-atâţia zei tereştri luciferici!
4. Avem un zel mai apring ca oricând, Şi Spirit Sfânt ni-i dat fără măsură, Să nu rămână palmă de pământ, Necercetată astăzi de Scriptură!
5. Hristos e gata să se-arată-n zori, Potop de foc e gata să se-ncingă, Dar noi suntem cu El căutători, Şi nu-i pe lume forţă să ne-nvingă!</chapter><chapter name="3. Azi, trâmbiţi sună mântuirea" music="0" image="0">1. Azi, trâmbiţi sună mântuirea Şi cântă inima deplin, Orice an, orice zi e un dar divin, Numai Lui, numai Lui le închin!
Refren: Îţi dăm mărire, Părinte sfânt, acum, Eşti nemurire, eşti dragostea, Cu Tine totul e senin pe drum, Mărire, Ţie Osana!
2. Hristos Îşi număra poporul, Ne cheamă astăzi să slujim, El ne-a dat Duh Divin, ca un har sublim, Înc-o zi, doar să iubim!
3. Nu-i timp de cântărit iubirea, Întinde mâna orişicui, Doar Isus, jertfa Lui, e măsura ta, Tot ce dai, preţul Său va purta!
4. Potop de zori dinspre vecie, Străjerii strigă la hotar, Orice rob, orice om va fi izbăvit, Marea zi, marea zi a venit!</chapter><chapter name="4. Sunt fiul Domnului" music="0" image="0">1. Sunt fiul Domnului şi El m-a pus să fiu lumină, Pe drumul orişicui doreşte către El să vină; Aici m-a resădit şi mâna Sa mă ocroteşte, Stâncă de neclintit să fiu până la sfârşit. 2. Da, Tatăl m-a trimis să fiu speranţă pentru alţii, În orişice abis voi merge să îmi caut fraţii, Prin valuri de păcat eu duc şi altora scăpare, Şi spun neîncetat iubirea ce ne-a salvat.
3. Domnul va reveni, puţină vreme e rămasă, Şi pe ai Săi copii Îi va conduce către casă, Iarăşi Îl vom vedea şi-atunci vom sta cu El la masă, Veşnic în faţa Sa cânta-vom: Aleluia!</chapter><chapter name="5. Prin văi şi prin munţi" music="0" image="0">1. Prin văi şi prin munţi au plecat, lăsând totul, Spre stâncile ‘nalte, voioşi, au pornit... În timp de prigoană, ales-au pe Domnul, Puterea şi viaţa doar Lui i-au jertfit!
Refren: Voi, tineri, la fel ca valdenzii sa fiţi, Urcaţi pe ‘nălţimi tot mai sus! Credinţa cea dreaptă, ca ei s-o păziţi, La luptă vă cheama Isus!
2. Priviţi cum prin neguri ei poartă stindardul, Lumina pe culmi pentru veci au aprins, Se-avântă în luptă, câştigă Înaltul, Curajul, tăria le sunt de ne-nvins!
3. Eroi ai credinţei, ne-nvinşi de furtună, Ce-n viaţă nimic n-au avut de temut, Hristos le va da o eternă cunună, Căci prin credinţă la post au căzut!</chapter><chapter name="6. E timpul marii trezirii!" music="0" image="0">1. E timpul marii trezirii! E ultimul ceas de luptat! În cer se scriu răsplătiri; O, cât mai e încă de secerat!
Refren: Trezeşte-te! E timpul marii hotărâri! Trezeşte-te! Nu vrei să fii tu pregătit? Apocalipsa o trăim acum şi-n curând Se-ntoarce Domnul şi totul e sfârşit!
2. Cei slabi în curând s-au călit, Cei fără talent au succes, Chemarea sfântă-au primit, Dar tu ce loc, ce destin ţi-ai ales?
3. Coroane ne-aşteaptă în cer, Mulţime de stele şi frunţi! Vrei azi să fii mesager, Să strigi cu noi vestea bună pe munţi?</chapter><chapter name="7. Se aşterne frumos" music="0" image="0">1. Se aşterne frumos peste suflet un cânt, Se adună din inimi, curat... Este dor adunat din vecii şi Cuvânt, Dor de cer, fremătând ne-ncetat...Refren: E timpul măreţ, de profeţi aşteptat, E timpul dorit şi chemat! Iubirii divine de-acum vom cânta: Aleluia, în veci! Osana!
2. Se aude crescând zvonul Ploii Târzii, Se întinde pe întregul pământ. Semne-n  cer se-nteţesc, se grăbesc glasuri mii Într-un ultim şi sfânt legământ.
3.Se revarsă-n văpăi ceru-ntreg, luminând Slava Lui peste-al lumii hotar... A venit Ziua Lui, ziua Mielului blând, Tresăltaţi , Hrist e Domn, vine iar!</chapter><chapter name="8. Primeşte azi chemarea" music="0" image="0">1. Primeşte azi chemarea şi binecuvântarea A celui cea purtatal lumii greu  păcat! El are acum nevoie de consacrarea ta, Să ducă celor mulţi, senină, dragostea.
2. Viteaz cu mintea trează, te roagă şi lucrează, Ca slujba ce-ai primit s-o duci la bun sfârşit! Căci nu-i a ta lucrarea nici fapta de-mplinit, Tu eşti în mâna Sa, lucrând desăvârşit.
3. Să nu te uiţi la valuri, izbindu-se de maluri, Rămâi cu Domnul Tău oricât ţi-ar fi de greu! Sunt gata să te-ajute toţi îngerii cei buni, Te-aşteaptă-n drumul tău atâtea mari minuni!</chapter><chapter name="9. Doar o zi" music="0" image="0">1. Doar o zi mai avem glas de pace, Numai astăzi mai e timp de har! Nici nu ştiu când Isus Se va-ntoarce, Paşii Lui se-aud tot mai clar!
Refren: Poate astăzi este vremea trezirii, M-a chemat marele Isus! Am venit pentru clipa slujirii, Sunt aici, Dumnezeu m-a adus!
2. Se frământă în juru-mi popoare, Se frământă Satan în zadar; Peste zări o lumină răsare, Veşnicii se deschid la hotar!
3. Orice om de pe lume să ştie: Izbăvirea, pe culmi, a venit! Nu mai e nici un fel de robie, Înfierea în dar am primit!</chapter><chapter name="10. Domnul, ţinta vieţii noastre" music="0" image="0">1. Domnul, ţinta vieţii noastre, El e-al nostru Dumnezeu! Către zările albastre Ne atrage chipul Său! Cel ce face cu credinţă Înspre El un pas măcar, Zilnic are biruinţă Şi se ‘nalţă-n har de har.
2. Domnul pace-adevărată, El ne umple inima, Cum din lumea asta toată Nimeni nu ne-o poate da. Cât de grea ar fi-ncercarea, Lângă Domnul sigur eşti, Căci de El ascultă marea Şi mulţimi de oşti cereşti.
3. Domnul, veşnică lumină, Soare fără de sfârşit, El pe ochi ne pune tină Să vedem cât ne-a iubit. Vino, Doamne şi opreşte Goana lumii spre abis, Vino şi ne mântuieşte În căminul cel promis.</chapter><chapter name="11. Vrem să fim" music="0" image="0">1.Vrem să fim un popor al credinţei, O clădire a Duhului Sfânt, Care-nvaţă cântarea biruinţei Împlinind voia Ta pe pământ!
Refren: Întăreşte-Ţi poporul, Doamne, Ne uneşte inima! Fă-ne una în lucrare, Să fim puternici în mâna Ta!
2. Vrem să fim un popor al iubirii, O mireasmă de viaţă şi har, Răspândind bucuriile slujirii De pe-al inimii noastre altar!
3. Vrem să fim un popor al soliei Că Isus se întoarce curând, Să strigăm în nădejdea veşniciei Că mai stăm doar puţin pe pământ!</chapter><chapter name="12. În ultim ceas" music="0" image="0">1. În lupta semnelor târzii, În clipa marilor strigări Mă cheamă zări de veşnicii, Nu-i timp de nepăsări.
Refren: Orice dar, orice har, Vom trezi în ceasul de sfârşit, Peste mine, peste tine Veşnicia a venit.
2. Să fii o pildă orişicui, Să uiţi a fi delăsător, Ia seama cum iubeşti şi spui, Să fii biruitor.
3. Aleargă îngeri spre zenit, Aleargă azi şi tu cu ei, Aprinde darul netrezit Şi viaţa cu temei.
4. E timp de risipit comori, E vremea ultimei slujiri, Aprinde-ţi inima spre zări, Alină neiubiri.</chapter><chapter name="13. Chemaţi la lucru" music="0" image="0">Refren: Chemaţi la lucru de iubirea Ta Stăm în prosternare, Să ne-ntăreşti, Isuse, inima, Tu s-o faci roditoare!
1. Fă-ne o pâine pentru cel flămând, Fă-ne izvor de apă vie, Mireasma cerului pe-acest pământ Şi-n bezna lumii făclie!
Refren: Chemaţi la lucru de iubirea Ta Stăm în prosternare, Să ne-ntăreşti, Isuse, inima, Tu s-o faci roditoare!
2. Fă-ne speranţă pentru cel căzut, Fă-ne un cânt de bucurie, Flori de credinţă în necunoscut Pe ramuri de veşnicie.</chapter><chapter name="14. Chemare" music="0" image="0">1. Stă potopul de îngeri în zare, Stă Hristos pregătit de sfârşit, Numai oamenii dorm fiecare Ori se sting sub tristeţi de granit...
Refren: Bate clipa spre zori de vecie, Trâmbiţi sună chemări peste noi! Este vremea să fim bucurie, Să culegem comori din noroi!
2. Dumnezeu se apleacă spre mine, Vrea să-mi spună că are un loc, Unde eu pot sluji cel mai bine Dacă viaţa nu-mi stă sub obroc.
3. Stăm în prag de lumină cerească, Rostul meu şi al tău este clar! Este vremea în inimi să crească  Bucuria slujirii în har.</chapter><chapter name="15. Domnul este ceresc Împărat" music="0" image="0">1. Domnul este ceresc Împărat, Noi, prietenii ce L-am urmat; Înălţăm legea Sa, pregătim calea Sa, Slava Lui ne-ncetat vom cânta! Slava Lui ne-ncetat vom cânta!
2. Ca prieteni loiali Domnului, Noi vestim adevărul oricui! Da, avem Împărat, Domnul cel minunat, Slavă-n veci Celui ce ne-a salvat! Slavă-n veci Celui ce ne-a salvat!
3. În mărire curând va veni, O ce clipă măreaţă va fi! Ziua Lui aşteptăm, steagul Lui îl purtăm, Osana de pe-acum înălţăm! Osana de pe-acum înălţăm!</chapter><chapter name="16. Pe ceru’nstelat" music="0" image="0">1. Pe ceru’nstelat, din lumini s-a născut O stea minunată cum n-am mai văzut... Îngeri ‘nălţând un cântec sfânt De-al cerului Domn pogorât pe pământ.
2. Un Rege purtând frumuseţi de nespus E-n staul umil, e Copilul Isus! Da, L-am văzut, L-am cunoscut, Al păcii-mpărat, Mesia S-a născut!
3. În loc de coroană, de tron şi palat, El are un grajd şi stă-n paie culcat... Rege slăvit, fii preamărit! Ai luat chip de om, fără preţ ne-ai iubit!</chapter><chapter name="17. Noapte-adâncă s-a lăsat" music="0" image="0">1. Noapte-adâncă s-a lăsat Peste dealuri, peste sat, Şi păstori veghetori Stau cu turma lor... Şi deodată, minunat, Cor de îngeri le-a cântat! Au ştiut, au văzut: Mesia S-a născut!
2. Noapte-adâncă a sosit Şi departe-n Răsărit, Dar o stea lumina, Tare strălucea... Cei trei magi s-au bucurat Şi îndată au plecat! Au ştiut, au văzut: Mesia S-a născut!
3. Noapte-adâncă-i pe pământ, Rugă e al nostru gând, Betleem să avem, Îngeri aşteptăm. Inima, precum o stea, Către El ne va-ndruma! Au ştiut, au văzut: Mesia S-a născut!</chapter><chapter name="18. Venim voioşi la Tine" music="0" image="0">1. Venim voioşi la Tine, Venim la Betleem, Cu jertfe de iubire Noi Ţie ne-nchinăm! Ai fost născut în lume, Sărac şi umilit, Dar Tu ne-ai dat un nume Şi Tu ne-ai mânuit.
2. Mânat de-a Ta iubire Din ceruri ai venit, Să’nalţi întreaga fire La Tatăl cel slăvit! De-aceea-n consacrare, Isuse, ne plecăm Şi plini de adorare Venim la Betleem...
3. Isus, comoară sfântă, Isuse, dar divin, Azi inima Îţi cântă De-atât cât Te iubim! Te naşte-n fiecare, Ne fii Mântuitor, Ţi-aducem închinare În vecii vecilor!</chapter><chapter name="19. Haideţi, păstori" music="0" image="0">1. Haideţi, păstori, veniţi, Pruncul să-L priviţi Lui să vă închinaţi! Îngerii vă-nsoţesc, Turmele păzesc, Nu vă-ngrijoraţi!
Refren: Smerit S-a întrupat Prinţul păcii, Demult L-au aşteptat proorocii, Haideţi la Betleem!
2. Haideţi, păstori, cântaţi, Îngeri ascultaţi, Şi vă minunaţi! Daţi slavă Celui sfânt, Pace pe pământ, Numele-I nălţaţi!
3. O, minunat mister A venit din cer Pentru păcătos! Pentru iubirea Sa Fie Osana, S-a născut Hristos!</chapter><chapter name="20. Doar un loc" music="0" image="0">1. Doar un loc este pe pământ Unde eu am găsit mântuirea; Un izvor minunat şi sfânt Ce revarsă-ntruna iubirea... Pe Golgota Isus pentru mine-a murit, Acolo iertare şi pace-am găsit! Doar un loc este pe pământ, Un izvor de pace şi cânt!
2. Pacea Lui poţi afla şi tu, Dacă vrei lângă El fericire! Spune azi: „Doamne, mă condu, Prin credinţă, har şi iubire!" Pe Golgota Isus pentru tine-a murit, Prin sângele Lui poţi să fii mântuit. Doar un loc este pe pământ, Un izvor de pace şi cânt!</chapter><chapter name="21. Tu pentru mine" music="0" image="0">1. Tu pentru mine Te-ai jertfit Şi-n locul meu ai dus povara Şi Te-ai lăsat batjocorit, Tu pentru mine-ai dus ocara!
Refren: O mare e iubirea Ta, Isuse, nu pot s-o cuprind! O, mare-i harul Tău divin! Îţi mulţumesc că pot acum de lumea rea să mă desprind! Eu Ţie mă-nchin!
2. Pe frunte-ai fost rănit de spini, Lovit de bici, străpuns în coastă Tu ai luat al lumii chin Şi-ai suferit pedeapsa noastră!
3. Am plâns atunci la crucea Ta! Şi Tu mi-ai oferit iertare, Pe veci Tu m-ai eliberat Şi-n viaţa Ta mi-ai dat intrare! </chapter><chapter name="22. Spune-mi, Isuse" music="0" image="0">1. Spune-mi, Isuse, nu-i prea mult să porţi vina mea pe Calvar Şi-n locul meu răstignit, să-mi dai nemărginiri de har?... Spune-mi, Isuse, nu-i prea scump, cu preţul atâtor dureri, Tu să plăteşti rătăcirea mea şi să mă-ntorci la cer?
Refren: De câte ori în taină spre Ghetsemani alerg, De câte ori sub cruce plâng, Uimit mă tot întreb...
2. Nu-i prea mult, oare, fruntea Lui cununi de durere purtând, Povara morţii ce m-apăsa s-o poarte sângerând?... Nu-i prea mult oare, tron de cer de îngeri de-a pururi’nălţat, Să fie pentru păcatul meu cu un mormânt schimbat?...
3. Spune-mi Isuse, nu-i prea mult să-Ţi dau toată inima mea? Să n-am în viaţă nimic mai sfânt decât iubireaTa? Fie slăvită dragostea: nimic nu e greu când iubeşti! Eu Îţi predau toată viaţa mea, iar Tu mă mântuieşti!</chapter><chapter name="23. La crucea Ta" music="0" image="0">1. La crucea Ta, Isuse, am aflat Cât de frumoasă e dragostea! Aici vom sta o-ntreagă veşnicie, Din Casa Ta ncicând nu vom pleca!
2. Ori unde ar fi privirea să-ţi îndrepţi, Toate-s zadarnice frământări... Veniţi la El cât uşa nu se-nchide, Veniţi la El din cele patru zări!
3. Revarsă Doamne-al vieţii Duh Prea-sfânt, Numele Tău veşnic să-L slăvim, Iubirea Ta ce n-are-asemănare, E tot ce ne ajunge să trăim!</chapter><chapter name="24. O ce departe" music="0" image="0">1. O ce departe am fost de Isus, Ce păcătos şi rebel nesupus! Fără să ştiu mă-ndreptam spre abis, Dar dragostea Lui m-a învins!
Refren: Dragostea Lui m-a învins! Dragostea Lui m-a învins! Când spre mine-a privit, Domnul meu răstignit, Cu dragostea Lui m-a învins!
2. Cum am putut să-L resping ne-ncetat? Cât de adânc aş fi mers în păcat? Mă-mpotriveam şi luptam în adins, Dar dragostea Lui m-a învins!
3. Prin jertfa Lui eu am fost câştigat, Vreau trup şi suflet să-i fiu consacrat! Da, fericit sunt, mai mult ca-ntr-un vis, Căci dragostea Lui m-a învins!</chapter><chapter name="25. O, Isus, Miel divin" music="0" image="0">1. O, Isus, Miel divin, Ţie azi mă închin, Şi-Ţi aduc jertfa mea pe altar, Ca un fiu rătăcit Azi la Tine-am venit, Vreau să gust din cerescul Tău har! 
Refren: Veşnic voi lăsa în fiinţa mea Să răsune-al iubirii ecou! Tu m-ai liberat din al meu păcat Şi pe buze mi-ai pus un cântec nou! 
2. Chipul Tău minunat Îl zăresc ne-ncetat Printre flori şi culori ce-ntâlnesc, Sunt aşa de uimit, Cât de mult m-ai iubit Şi din suflet mereu Te slăvesc! 
3. Nume nou Tu mi-ai dat, Sunt copil de-mpărat, Haină albă pe umeri mi-ai pus! Bucuros mai primit  În căminul iubit, Mulţumesc, mulţumesc, scump Isus! </chapter><chapter name="26. La umbra crucii Tale" music="0" image="0">1. La umbra crucii Tale, aş vrea să locuiesc, Isuse, Tu eşti stânca mea, pe care m-odihnesc! Fericit sunt că pot afla 0 oază în pustiu, Primeşte-mă la crucea Ta cu Tine-n veci să fiu! 
2. Cu ochii mei, Isuse, la jertfa Ta privesc… Plecat în adorare, vreau să-Ţi spun cât Te iubesc! Cu sufletul de tot zdrobit, ce bine pot vedea Păcatul meu ce Te-a lovit şi în durerea Ta!
3. În raza crucii Tale aş vrea să merg de-acum, Lumină fără de apus,  pe-al vieţii mele drum! Salvat de Tine pot să strig: "Isuse, mă condu!" Eu ştiu că moartea mi-e câştig, căci viaţa mea eşti Tu! </chapter><chapter name="27. Isus e-a mea cântare" music="0" image="0">1. Isus e-a mea cântare, El umple viaţa mea, În calea mea răsare Cum n-aş putea visa! Isus e-a mea salvare, E Mielul cel Preasfânt; Prin jertfa Sa cea mare Azi mântuit eu sunt. 
2. Spre El să-mi fie cântul, Când roua cade-n flori, Când iarăşi bate vântul, Când vieţuiesc sau mor; Am soare în privire Şi-un dor nemângâiat, Să cânt a Sa iubire Şi haru-mbelşugat. 
3. Un cânt frumos mi-e viaţa ‘Nălţat spre slava Sa, Când El îşi pleacă Faţa S-asculte ruga mea! Curând să se-mplinească Dorinţa de-a-L vedea, Nu poate să oprească Nimic cântarea mea. </chapter><chapter name="28. Sfânt izvor al fericirii" music="0" image="0">1. Sfânt izvor al fericirii, Doamne mare, Te slăvim, Peste noi revarsă harul, Veşnis să Te preamărim!
Refren: Eu alerg către cer, Hai şi Tu cu mine, vino!Aleluia, Slavă Domnului! Eu alerg către cer, Hai şi Tu cu mine, vino! Aleluia, Slavă Domnului! 
2. O, ce milă necuprinsă Lumii-ntregi a arătat! Mâna Lui şi azi e-ntinsă, Dă iertare de păcat! 3. El ne mustră cu răbdare Veşnic nu va pedepsi, Este plin de îndurare Pe cărarea celor vii. 
4. El aduce înfrăţirea, El aprinde dragostea, Iată, inima mea, Doamne Pune Tu pecetea Ta! </chapter><chapter name="29. Pân’ la mine, Isuse" music="0" image="0">1. Pân’ la mine, Isuse, din slăvi ai venit, În adânc de păcat şi dureri, Mi-ai cuprins inima într-un dor nesfârşit Despre-o lume mai bună în cer... 
Refren: Şoapta, Doamne, Ţi-ascult, Când spre Ţara luminii mă chemi, Tot ce am de Ţi-aş da, încă n-ar fi de-ajuns, Ştiu că Tu m-ai iubit mult mai mult! 
2. Când la inimă-mi baţi, fericit eu alerg Să-ţi deschid ca să intri în ea; Despre lumea cea bună Tu iarăşi îmi spui! Mai rămâi, bun Isus, nu pleca!</chapter><chapter name="30. Binecuvântează, suflete" music="0" image="0">1. Binecuvântează, suflete, pe Domnul, Tot ce este-n mine, cântă slava Sa! Binecuvântează suflete pe Domnul Şi a Sa iubire, veşnic, nu uita!
2. El îţi iartă vina, El te mântuieşte, El îndestulează bătrâneţea ta! El dă vindecare, El te-ntinereşte, Pe aripi de vultur, El te va purta.
3. Milostiv e Domnul, peste noi veghează, Dragostea-I se-ntinde pan’ la ceruri, sus! El fărădelegea o îndepărtează, Cum e răsăritul faţă de apus...
4. Domnul nu ne lasă, plin de îndurare, El Şi-aduce-aminte că suntem pământ... Pentru ai Săi nu uită mila Lui cea mare, Când nici ei nu uită sfântul legământ!
5. Binecuvântează, suflete, pe Domnul, Lăudaţi, voi, îngeri, Numele cel Sfânt, Binecuvânteză, suflete pe Domnul: El domneşte-ceruri şi pe-ntreg pământ!</chapter><chapter name="31. Strigaţi către Domnul" music="0" image="0">1. Strigaţi către Domnul, strigaţi de bucurie, Întreaga suflare, din toată inima! Slujiţi-L pe Domnul, slujiţi-L cu iubire, Şi veseli cu toţii veniţi ‘naintea Sa!
2. El e Creatorul, Cel care ne iubeşte, El e fiul slavei, la dreapta Tatălui! Noi suntem poporul cel care-L preamăreşte Şi turma cea veşnică a păşunii Lui!
3. Cu laude şi imnuri, veniţi cu osanale, Pe porţile Lui voi intraţi şi vă-nchinaţi! Lăudaţi-I minunea răscumpărării Sale Şi Numele Lui, veşnic, binecuvântaţi!
4. Căci Domnul e mare şi plin de bunătate, Şi veşnică este credincioşia Sa! Iubirea prin care veghează peste toate Aici şi acum şi în veci vom lăuda!</chapter><chapter name="32. Mare şi sfânt" music="0" image="0">1. Mare şi sfânt este Domnul, Regele din veşnicii! Eu nu mă tem când în rugă Îl chem, Oricâţi vrăşmaşi ar fi!
2. Plin de dreptate e Domnul, Vrednic de slava Sa! Strigătul meu El ascultă mereu El e scăparea mea!
3. Inima mea se încrede Doar în iubirea Sa! Suflete, poţi chiar de-acum tresălta: Curând Îl vei vedea!</chapter><chapter name="33. Sfânt, sfânt" music="0" image="0">Sfânt, sfânt, sfânt e Domnul, Domnul Sabaot! Sfânt, sfânt, sfânt e Domnul, Dumnezeu a tot! Pământul e plin de mărire, Tot cerul se pleacă-n uimire, Căci sfânt e şi plin de iubire Domnul Sabaot! </chapter><chapter name="34. Slăviţi pe Domnul" music="0" image="0">1. Slăviţi pe Domnul, pe Cel ce ne-a creat, Bun păstor, Tată sfânt şi adorat!
Refren: El să fie preamărit în veşnicie Pentru iubirea Sa, slavă, Osana!
2. Slăviţi pe Domnul, pe cel ce ne-a salvat, Miel divin, Mare Preot şi Împărat!</chapter><chapter name="35. Cântul meu" music="0" image="0">1. Cântul meu este doar pentru Tine Bucuria şi lacrima mea, Printre nori sau în nopţi mai senine, Pentru Tine într-una voi cânta!
Refren: Doamne, Ţie-ţi înalţ toată lauda Pentru harul Tău nemărginit, Păcătos, cum am fost, n-am să pot uita, N-am să uit cât de mult m-ai iubit!
2. Nu există un altul mai vrednic Să-l iubesc, să-l doresc pe pământ, Cântul meu e aşa de vremelnic, Dar Tu şti că e tot ce am şi sunt!
3. De se-arată vreodată mâhnirea, De-oi uita uneori să-Ţi cânt, Limpezeşte-mi, Isuse, privirea, Să te văd mai aproape ca oricând!</chapter><chapter name="36. Slava Domnului" music="0" image="0">Slava Domnului să ţină-n veci de veci, Să se bucure de lucrul mâinii Sale! Al Său Nume voi cânta Cât viaţă voi avea! Voi slăvi pe Domnezeu, Aleluia! </chapter><chapter name="37. Gata mi-este inima să cânte" music="0" image="0">1. Gata mi-este inima să cânte, Voi cânta în zori de zi, Dorul meu la Tine să se-avânte, Doamne, Te voi preamări!
2. Bunătatea Ta fără hotare Pân`la cer se va`nălţa, Şi credincioşia Ta cea mare Peste nori ne va purta!
3. Slava Ta cuprinde tot pământul, Tu eşti Cel ce stăpâneşti! Tu rosteşti şi-Ţi împlineşti Cuvântul, Ne-ai creat şi ne iubeşti!
4. Izbăveşte-ne din suferinţă, Mântuieşte-ai Tăi copii, Şi-mbrăcaţi în mare biruinţă Să-Ţi slujim în veşnicii!</chapter><chapter name="38. Pe calea mea" music="0" image="0">1. Pe calea mea, înspre Ţara de sus, Vreau să Te ştiu lângă mine, Isus! Nu am pe nimeni aici pe pământ, Tu eşti puterea când  braţul mi-e frânt...
2. Pe calea mea se-mplinesc profeţii, Doamne, m-ajută să nu întârzii! Prins de ispite, adesea răpus, De câte ori Te-am pierdut, scump Isus!
3. Dincol’ de neguri să fiu tot mai sus, Clipă de clipă şi-n veci cu Isus! Pe calea mea sună iarăşi străjeri Să pună capăt atâtor dureri!</chapter><chapter name="39. Când lumina slavei" music="0" image="0">1. Când lumina slavei Tale Dor în suflet îmi aprinde, Cortul meu pe plai de stele L-aş întinde... 
2. Când şoptirea Ta, Isuse Pace-n inimă îmi lasă, Doar un pas mai mi se pare Pân-acasă... 
3. Când a Golgotei iubire Drum de slavă îmi arată, E puţin, chiar de mi-ai cere Viaţa toată...</chapter><chapter name="40. Cu tine vreau" music="0" image="0">1. Cu tine vreau Isuse, să merg în orice zi, Te chem în rugăciune, prieten bun să-mi fii! Căci inima-mi suspină, o clipă de Te pierd, Putere dă-mi, deplină, în Tine să mă-ncred!
2. Prin bezna lumii, Doamne, să merg, nu mă lăsa, Căci nu găsesc lumină decât pe urma Ta!... De aceea către Tine deschişi ţin ochii mei, Spre jertfa crucii Tale, să sorb lumina ei!
3. O inimă curată zideşte-mi Doamne, Tu, Ca ea să Te asculte când Tu vei zice "nu" Şi aşa, în astă lume, să fii al  meu Stăpân, Dă-mi Tu un duh statornic, în Tine să rămân!</chapter><chapter name="41. Ca să fiu mai aproape" music="0" image="0">1. Ca să fiu mai aproape de Domnul, Voia Lui să-nţeleg tot mai clar, Mi-am mutat rostul vieţii la cruce, Mi-am întins cortul sub calvar.  Mi-am mutat rostul vieţii la cruce, Mi-am întins cortul sub calvar.
2. Ca să aud vocea Lui cât mai bine, Să-nţeleg fruntea Lui sângerând, Am sădit Ghetsemanii  în suflet Şi Golgota am strâns-o în gând. Am sădit Ghetsemanii în suflet Şi Golgota am strâns-o în gând.
3. Ca să văd preţul jertfei supreme, Fără vina pe cruce străpuns, În tăcerile lacrimii Sale Plânsul meu pentru veci l-am ascuns!  În tăcerile lacrimii Sale Plânsul meu pentru veci l-am ascuns!</chapter><chapter name="42. Eu nu cunosc cărarea" music="0" image="0">1. Eu nu cunosc cărarea vieţii mele Şi nici cum voi  învinge negrii nori, Dar văd pe cerul meu sclipiri de stele Ce-mi luminează anii viitori.
Refren: Tu, Doamne, ştii totul despre mine, Şi cred că mă iubeşti aşa cum sunt... Credinţa şi puterea sunt în Tine, Eu ştiu că Tu poţi totul pe pământ!
2. Îmi tremură piciorul pe cărare Şi simt că n-am putere de ajuns, Dar nu mă voi opri din alergare, Căci am un dor în inima ascuns.
3. Când văd lumina vieţii cum se stinge, Chemării mele nu pot să spun "Nu", Căci ştiu că numai dragostea învinge Şi Cel ce aprinde dragostea eşti Tu!</chapter><chapter name="43. Dimineaţa şi seara" music="0" image="0">1. Dimineaţa şi seara eu mă rog lui Isus Să-mi trimită lumină şi putere de sus! Să-mi dea har şi credinţă, să m-avânt tot mai sus, Dimineaţa şi seara eu mă rog lui Isus!
2. Dimineaţa şi seara spre Isus mă îndrept Şi în liniştea rugii, pace-n suflet aştept... Orice dor El îl ştie cum se zbate în piept, Dimineaţa şi seara spre Isus mă îndrept!
3. Dimineaţa şi seara eu ascult vocea Sa, Când Isus îmi vorbeşte, cântă inima mea... Dumnezeu mă aprinde ca să pot lumina;  Dimineaţa şi seara eu ascult vocea Sa!</chapter><chapter name="44. Doamne, fii Stăpânul meu" music="0" image="0">1. Doamne, fii Stăpânul meu, Împărat şi Dumnezeu! Tot ce am şi-ntreaga inima-ţi jertfesc! Tot pământul e al Tău, Ţie-ţi dau şi ce am eu, Ţie, Doamne, mă închin, Te iubesc!
2. Doamne, Tu eşti mai bogat decât orice împărat, La picioare ai întregul univers, Dar Îţi dau azi partea Ta şi în dar viaţa mea, Te slăvesc prin orice faptă şi vers!</chapter><chapter name="45. Vino, Doamne-n inima mea" music="0" image="0">1. Vino, Doamne-n inima mea, Pune Tu  lumină în ea, Fără Tine noaptea e grea… Vino, Doamne-n inima mea!
2. Doamne, Tu eşti Soarele meu, Când, în beznă, pasul mi-e greu, Fii cu mine azi şi mereu… Doamne, Tu eşti Soarele meu! 
3. Doamne, fă din mine o stea, Raza Ta s-o pot revărsa, Nu vreau umbre-n inima mea, Doamne, fă din mine o stea! 
4. Vino, Doamne-n inima mea, S-o aprinzi de dragostea Ta, Ca un foc să ardă şi ea…  Vino, Doamne-n inima mea! </chapter><chapter name="46. O rază" music="0" image="0">1. O rază din harul iubirii Speranţă în noi a lăsat, Să crească izvor nemuririi Un suflet frumos, curat!
Refren: Vino, Doamne, Apa vieţii să-mi fii! Şi inima însetată Să fie izvor spre veşnicii!
2. Când viaţa îmi este străină Şi aripi în praf s-au topit, Eu beau din izvor de lumină, În cântec am înflorit!
3. Izvor de viaţă curată Şi Stânca pustiului meu, Mi-ai fost şi îmi eşti, veşnic Tată, Prin Tine trăiesc şi eu!</chapter><chapter name="47. Sabatul sfânt" music="0" image="0">1. Sabatul sfânt, un dar din început, Ne-ndreaptă tot mereu spre ce-am pierdut!... Domnul, cu noi de la apus la apus, Frânge bucuros cerul frumos!
2. Sabatul sfânt, ecou de la Exod, Aduce pentru noi al vieţii rod... Valuri se-opresc, noi mergem spre Canaan, Nu ne va opri nici un duşman! 
3. Sabatul sfânt, un timp de mântuit, Azi pentru noi Hristos S-a odihnit, Cruce de har să ducem spre Paradis, Domnul pentru noi "viaţă" a scris! 
4. Sabatul sfânt, în veci îl vom păstra, Cerul frumos va fi, de Osana! Când vom cina, sus, la ospăţul divin, Doamne-Ţi vom cânta, în veci, Amin! </chapter><chapter name="48. Ce mare binecuvântare" music="0" image="0">1. Ce mare binecuvântare Din Biblie să poţi primi, O lecţie în fiecare Sabat, O lecţie în fiecare zi! 
Refren: Citim şi-mplinim Adevărul Domnului! Învăţăm text cu text, Repetăm iar şi iar, Şi-l spunem orişicui!
2. Săpăm în tainele Scripturii Precum minerii în pământ, Comoara vieţii nu-i la suprafaţă, Comoara e ascunsă în adânc…
3. Frumoasă-i şcoala mântuirii, Ne-aduce pace şi puteri, Aflăm necontenit prin rugăciune Răspunsuri la atâtea întrebări!
4. Veniţi să mergem după Domnul Prin ploaie, arşiţă sau nori! El este-nvăţătorul cel mai mare Şi El ne-a pus pe noi învăţători. </chapter><chapter name="49. Psalmul 1" music="0" image="0">1. Binecuvântat e-acel care nu se duce La sfatul celor răi, la sfatul celor răi! Cel ce nu se-opreşte cu cei înşelători, Şi nu se-aşează lângă batjocoritori! Plăcerea Lui e zi de zi Legea Domnului cea sfântă! 
2. El e ca un pom sădit la izvor de apă, Rodind la vremea lui, rodind la vremea lui! Cu frunzişul verde, în veci nevestejit, Căci tot ce el începe, duce la sfârşit! Plăcerea Lui e zi de zi Legea Domnului cea sfântă! 
3. Nu aşa-s cei răi, ci ei sunt la fel ca pleava Ce-o duce vântu-n zbor! Nici la judecată ei nu ţin capul sus Şi nu vor locui cu sfinţii lui Isus! Căci Domnul ştie calea lor: Ea conduce la pieire...</chapter><chapter name="50. Ferice de cine citeşte" music="0" image="0">1. Pe pragul veciei de har nesfârşit, Cu inima plină de dor, Mai mult decât tot ce-am trăit şi-am iubit, Privim către alt viitor!
Refren: Ferice de cine citeşte, Căci clipele sunt prea târzii! Ferice de cei ce ascultă şi păzesc Cuvintele acestei solii!
2. Din Apocalipsă răsar noi lumini, Isus ni le-a descoperit; O ultimă luptă şi un ultim suspin Şi-apoi un cămin fericit!
3. Ni-i scump adevărul cel veşnic şi sfânt, Şi nu vrem să fim amăgiţi! E glasul Păstorului nostru cel blând, Suntem prin Cuvânt ocrotiţi!
4. Pământul cel nou El ne-a făgăduit, Aceasta ni-i ţintă şi vis, Curând Dumnezeu va rosti  "S-a sfârşit!", Curând va-mplini ce ne-a promis!</chapter><chapter name="51. Când totul piere" music="0" image="0">1. Când totul piere-alunecând şi se scufundă-n sine, Mai sus de stele şi de gând Te am ca scut pe Tine! Braţul Tău, cel ceresc, Tu mi-l întinzi din nou, Glasul Tău părintesc ‘l-ascult ca un ecou...
2. Când noaptea e de necuprins, când marea e-n furtună, Doar farul Tău etern e-aprins, doar vocea Ta răsună! Aripi îmi dăruieşti, pustiu-l faci izvor, Stâncă înaltă mi-eşti şi far luminător!
3. Când Tu cu mine, Doamne, eşti, când taina Ta-mi vorbeşte, Prin valea umbrei pământeşti al vieţii râu vuieşte. Drumul cel bun găsesc pe care mă petreci, Sub a Ta mână cresc şi sunt al Tău pe veci !</chapter><chapter name="52. Cerul e-aşa de aproape" music="0" image="0">1. Cerul e-aşa de aproape, Simt că e-n sufletul meu! Chiar când afara e noapte, Stele-mi răsar tot mereu!
Refren: Aleluia! Aleluia, Stele-mi răsar tot mereu! Aleluia! Aleluia, Cerul e-n sufletul meu!
2. Râu de lumină mi-e dorul, Harpă cu sunet ceresc, Domnul îmi este Păstorul, O, cât de mult Îl iubesc!
3. Pasul mi-e zbor peste valuri, Nu mă opresc din cântat! Trec cu Isus orice praguri, La dreapta Lui sunt salvat!</chapter><chapter name="53. Din zori de zi" music="0" image="0">1. Din zori de zi viaţa în şoaptă a zâmbit, Neliniştiţi munţii spre soare-au pornit.
Refren: În pacea Ta, Doamne Inima s-a stins, De mână cu Tatăl Am cerul deschis. 
2. Doar mână în mână spre zâmbet uşor, Lacrima din suflet, semn de prea mult dor... 
3. Pe cruce iubirea din cer ne-a urzit, În veci fericirea prin El am primit. </chapter><chapter name="54. NOI SUNTEM ULTIMUL POPOR" music="0" image="0">1. Noi azi trăim în ultim ceas Câteva clipe-au mai rămas Ne bucurăm în vers şi cânt  Vine Isus curând.
Refren: Noi vom vedea pe albul nor Domnul venind în slava Sa Noi suntem ultimul popor Pe Domnul vom vedea.
2. Ştim, despre noi profeţi au scris Că Domnul Însuşi ne-a trimis Să ducem vestea la hotar Azi cât mai este har!
3. Astăzi e timpul mult dorit Să facem visul împlinit Cel mai frumos mesaj fervent A marelui Advent!</chapter><chapter name="55. Ferice în veci de-acel cămin" music="0" image="0">1. Ferice în veci de-acel cămin În care-I Domn Isus, Căci acolo e cerul tot senin, Cu îngerii de sus!
2. De-acolo se ‘nalţă rugăciuni, Plăcute mulţumiri Şi-ale drumului greu amărăciuni Se schimbă`n fericiri... 
3. Al Domnului Nume minunat Copiii toţi Îl ştiu, Căci aşa e de dulce la cântat, Devreme şi târziu...
4. Ferice căminul liniştit Şi binecuvântat Unde doar vorbe bune-s de găsit Şi Domnu-i lăudat!</chapter><chapter name="56. Isus revine" music="0" image="0">1. Isus revine-n grabă mare, Străbate cerul infinit! Deschideţi şi porţi şi zăvoare, Căci nu mai e mult de trudit! 
Refren: Purtăm taina dragostei divine Şi-un dor aprins pentru-al nostru`Mpărat, Trăiască veşnic Cel ce vine, Trăiască Domnul nostru minunat!
2. Isus revine să domnească, Deschideţi drum împărătesc! Dar cine ar vrea să-L primească Şi cine-s acei ce-L iubesc? 
3. Isus ne scapă de la moarte, Deja se văd lumini de vis... Daţi tot ce e rău la o parte, Ne-aşteaptă Edenul promis!
4. Isus în slavă, Se-arată, Se cer alţi ochi, mai plini de har, Se cere o viaţă curată, Să treci peste-al lumii hotar!</chapter><chapter name="57. Să vii, Isuse" music="0" image="0">1. Să vii, Isuse, ca-n Emaus, iarăşi Te-aşteptăm! Să vii la noi cu-a Ta iubire, veşnic să cinăm!
Refren: Un rug aprins mi-e inima, de lacrimă şi dor De-a Te simţi aproape, iar, o, scump Mântuitor!
2. Suntem străini pe-acest pământ şi noaptea s-a lăsat, Dar dinspre stele glasul Tău se-aude ne-ncetat!
3. Din nou Te aşteptăm să vii şi-n inimi să rămâi! La masa Ta să ne primeşti şi-n veci să ne mângâi!</chapter><chapter name="58. Vine-al păcii Împărat" music="0" image="0">1. Vine-al păcii Împărat, Vine iar, vine iar! Vine-n slavă îmbrăcat, De îngeri mii înconjurat!
Refren: O, ce minunată zi! Orice ochi Îl va privi Şi nimeni nu va sta în calea Sa! Atunci toţi genunchii se vor pleca!
2. Vine-al nostru Salvator, Vine iar, vine iar! Glasul Lui răsunător Despică adâncul munţilor!
3. Vine Cel ce ne-a iubit, Vine iar, vine iar! Eşti tu oare pregătit Să-l vezi pe Cel neprihănit?...</chapter><chapter name="59. Isus iubit, de dorul Tău" music="0" image="0">1. Isus iubit, de dorul Tău, Atâtea inimi s-au aprins... Spre focul lor, mereu, mereu, Să fie ochiul Tău deschis!
2. De dragul Tău, Isus iubit, Atâtea lacrimi am vărsat, Că Te-am strigat şi Te-am dorit, Cum strigă cerbul însetat!
3. Isus iubit, Te aşteptăm Cum crinii aşteaptă roua-n zori Şi-n ruga noastră Te chemăm, Privind spre cer, încrezători!
4. Treci peste anii viitori Şi vino astăzi, Mire drag! Ne du mai sus, mai sus de nori, Pe-al veşniciei Tale prag!
5. De dragul Tău, Isus iubit, Vom înălţa neîncetat Un cântec veşnic fericit, Cum nimeni nu a mai cântat!</chapter><chapter name="60. Eu sunt călător" music="0" image="0">1. Ştiu o cale de lumină spre-un oraş împărătesc, Unde veşnic în iubire sfântă îngerii trăiesc. Zilnic mergi pe-această cale ca şi tu să poţi intra În oraşul scump din ceruri, Isus te va chema!
Refren: Eu sunt călător pe-un pământ străin, Înspre Ţara păcii, peregrin... Eu sunt călător pe-un pământ străin, Înspre Ţara păcii peregrin...
2. Azi oraşul este Templul Dumnezeului Cel Sfânt Şi îndata îl vor umple cei salvaţi de pe pământ; Şi-n iubirea Lui cea mare El ne-ajută să simţim Dorul pentru noua Casă unde veşnic o să fim.
3. Azi oraşul este gata, pregătită-i casa ta, Dumnezeu aşteaptă clipa când să vină să te ia! Mergi ‘nainte prin credinţă, să nu fii îngrijorat, Tu doar laudă-L pe Domnul şi slujeşte-I ne-ncetat!</chapter><chapter name="61. Dor de cer" music="0" image="0">1. Dor de cer, dor de cer nesfârşit, Din dureri peste frunţi a-nflorit... Toată firea aşteaptă Edenul pierdut, Aşteaptă un nou început!
Refren: Vine Isus, da, vine curând, S-alunge dureri şi suspine, Cu El vom fi pe Noul Pământ, Ne-aşteaptă locaşuri divine!
2. Orice vis, orice vis a pierit, Numai spini pe-un pământ pustiit, Vine Domnul s-aducă Edenul pierdut, S-aducă un nou început!
3. Semne sunt, semne sunt pe pământ, Dorul tău ţine-l treaz orişicând! Te trezeşte şi-aşteaptă Edenul pierdut, Aşteaptă un nou început!
4. S-a sfârşit, s-a sfârşit tot ce-a fost, Pe pământ să mai stăm n-are rost... Peste-o clipă se-arată Edenul pierdut, Se-arată un nou început!</chapter><chapter name="62. (maghiară) Ne félj, mert enyém vagy" music="0" image="0">1. Ne félj, mert enyém vagy, Ne félj ne félj. Neveden hivtalak, szeretlek én. Enyém vagy, syeretlek, ne félj, ne félj. Én magváltottalak.
2. Kik biznak az Úrban, van erejűk, Szárnyra kelhetnek, mint saskeselyűk. Futnak, nem lankadnak, O van velük, Es nem fáradnak el.
3. Megtart a kegyelem, hit által élj. Kegyelem tart csak meg, ne kérkedjél. Hit által, Isten ajándékaként, Ó nem tőled van ez.</chapter><chapter name="62. Nu-ţi fie teamă" music="0" image="0">1. Nu-ţi fie teamă, de-acum eşti al Meu, Ştiu unde stai ştiu numele tău! Nu-ti fie temă, căci viaţa Mi-am dat Şi te-am răscumpărat!
2. Cel ce se-ncrede în dragostea Mea Pe aripi de vultur mai sus, va zbura! Va alerga sigur pan’ la sfârşit, Mereu neobosit.
3. Mergi prin credinţă, aleargă prin har, Nu te făli nici cu-o faptă măcar! Eu sunt viaţa şi sprijinul tău, Doar Eu sunt Dumnezeu!</chapter><chapter name="63. Doamne, fii al meu Prieten" music="0" image="0">1. Doamne, fii al meu Prieten, astăzi şi mereu, Vreau să mergem mână-n mână, Tu şi eu.
2. Ai răbdare şi răspunde-mi la orice "de ce?" Căci ai fost şi Tu copil şi ştii cum e...
3. Pas cu pas condu-mă-n viaţă tot pe drumul drept, Ca să cresc frumos, cu minte şi-nţelept.
4. Zilnic fii cu mine, Doamne, fie vânt sau nor, Eu sunt mielul, Tu într-una bun Păstor!</chapter><chapter name="64. (maghiară) Szivem csendben" music="0" image="0">Szivem csendben az Úrra figyel, ki segit,  Szivem csendben az Úrra figyel, ki segit,  Szivem csendben az Úrra figyel.</chapter><chapter name="64. În Isus mă încred" music="0" image="0">În Isus mă încred, El e bunul Păstor, În Isus mă încred.  El e bunul Păstor,  În Isus, în Isus mă încred!</chapter><chapter name="65. Luptăm" music="0" image="0">1. Luptăm spre slava Domnului! Luptăm spre biruinţa Lui! Purtăm al Domnului Cuvânt Spre slava Spiritului Sfânt!
2. Hristos e-al nostru Împărat: Murind, de moarte ne-a scăpat! Mai mult decât biruitor, Ea-al nostru scump Mântuitor!
3. Cuvântul Său e-al nostru steag, Speranţa vieţii de pribeag! Sub steagul biruinţei Lui Luptăm spre slava Domnului!</chapter><chapter name="65. (Franceză) Luptăm" music="0" image="0">1. Victoire au Seigneur de la vie, Victoire au Dieu de l’infini, Victoire au nom de Jésus Crist, Victoire pour le Saint Esprit!
2. Le régne est pour le Tout puissant, Le régne pour lui dans tous les temps, Car l’agneau a domné son sang Qui crie victoire dés maintenant.
3. Son nom est le Parole de Dieu. Il juge et régne dans les cieux. Il est le Lion de Juda, Qui a triomphé du combat.</chapter><chapter name="66. My heavenly Father cares for me" music="0" image="0">My heav’nly Father cares for me, At home, at school, He lovingly, Will guide my thoughts, And lead my ways, He cares for me Both, night and day! </chapter><chapter name="67. Trust in the Lord (Prov. 3,6)" music="0" image="0">Trust in the Lord with all your heart, And lean not on your own understanding! In all your ways acknowledge Him, And He shall direst your path!</chapter><chapter name="68. All through the day" music="0" image="0">1. All through the day, all through the night, Dwell in His promises, walk in His light, Darkness shall flee, at His command, All through the day and night we’re in His hand. 
2. Noapte şi zi, nu te opri, Domnul te va-nsoţi, noapte şi zi; Orice-ar urma, e voia Sa, Tu eşti pe braţul Lui, orice-ar urma!</chapter><chapter name="69. Vorbeşte-mi Tu" music="0" image="0">1. Vorbeşte-mi Tu, vorbeşte-mi Tu, Aici în Templul Tău divin, Vorbeşte-mi Tu! Eu te ascult, eu te ascult Aici în Templul Tău divin, eu te ascult!
2. Ţie mă-nchin, Ţie mă-nchin, Aici în templul Tău divin, Ţie mă-nchin! Tu mă primeşti, Tu mă primeşti Aici în Templul Tău divin, Tu mă primeşti!
3. Te-am întâlnit, Te-am întâlnit, Aici în Templul Tău divin, Te-am întâlnit! Te-am întâlnit, sunt fericit Aici în Templul Tău divin, sunt fericit! </chapter><chapter name="69. Commune with me" music="0" image="0">1. Commune with me, commune with me, Between the wings of cherubim, Commune with me! Commune with me, commune with me, Between the wings of cherubim, Commune with me!
2. I worship You, I worship You, Between the wings of cherubim, I worship You! I worship You , I worship You, Between the wings of cherubim, I worship You!
3. I’ll meet You there, I’ll meet You there, Between the wings of cherubim, I’ll meet You there! I’ll meet You there, I’ll meet You there, Between the wings of cherubim, I’ll meet You there! </chapter></book>